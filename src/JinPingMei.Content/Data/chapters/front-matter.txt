金瓶梅詞話
蘭陵笑笑生　著
維基文庫版 https://zh.wikisource.org/wiki/金瓶梅詞話（萬曆本）
底本：大安株式會社本


欣欣子序

竊謂蘭陵笑笑生作《金瓶梅傳》，寄意於時俗，蓋有謂也。人有七情，憂鬱為甚。上智之士，與化俱生，霧散而氷裂，是故不必言矣。次焉者，亦知以理自排，不使為累。惟下焉者，既不出了於心胸，又無詩書道腴可以撥遣，然則不致于坐病者幾希！吾友笑笑生為此，爰罄平日所蘊者，著斯傳，凡一百囘。其中語句新奇，膾炙人口。無非明人倫、戒淫奔、分淑慝、化善惡，知盛衰消長之機，取報應輪𢌞之事，如在目前；始終如脈絡貫通，如萬絲迎風而不亂也。使觀者庶幾可以一哂而忘憂也。其中未免語涉俚俗，氣含脂粉。余則曰：不然。《關雎》之作，樂而不淫，哀而不傷。富與貴，人之所慕也，鮮有不至于淫者；哀與怨，人之所惡也，鮮有不至于傷者。吾嘗觀前代騷人，如盧景暉之《剪燈新話》、元徽之之《鶯鶯傳》、趙君弼之《效顰集》、羅貫中之《水滸傳》、丘瓊山之《鍾情麗集》、盧梅湖之《懷春雅集》、周靜軒之《秉燭清談》，其後《如意傳》、《于湖記》，其間語句文確，讀者往往不能暢懷，不至終篇而掩棄之矣。此一傳者，雖市井之常談，閨房之碎語，使三尺童子聞之，如飫天漿而拔鯨牙，洞洞然易曉。雖不比古之集理趣，文墨綽有可觀。其它關繋世道風化，懲戒善惡，滌慮洗心，不無小補。譬如房中之事，人皆好之，人皆惡之。人非堯舜聖賢，鮮不為所躭。富貴善良，是以搖動人心，蕩其素志。觀其高堂大廈，雲窓霧閣，何深沉也；金屏綉褥，何美麗也；鬢雲斜軃，春酥滿胸，何嬋娟也；雄鳳雌凰迭舞，何慇懃也；錦衣玉食，何侈費也；佳人才子，嘲風咏月，何綢繆也；雞舌含香，唾圓流玉，何溢度也；一雙玉腕綰復綰，兩隻金蓮顛倒顛，何猛浪也。旣其樂矣，然樂極必悲生：如離别之機將興，憔悴之容必見者，所不能免也；折梅逢驛使，尺素寄魚書，所不能無也；患難迫切之中，顛沛流離之頃，所不能脫也；陷命於刀劔，所不能逃也；陽有王法，幽有鬼神，所不能逭也。至于淫人妻子，妻子淫人，祸因惡積，福緣善慶，種種皆不出循環之機。故天有春夏秋冬，人有悲歡離合，莫怪其然也。合天時者，遠則子孫悠久，近則安享終身；逆天時者，身名罹喪，祸不旋踵。人之䖏世，雖不出乎世運代謝，然不經兇祸，不蒙耻辱者，亦幸矣。吾故曰：笑笑生作此傳者，蓋有所謂也。

欣欣子書于明賢里之軒


東吳弄珠客序

《金瓶梅》，穢書也。袁石公亟稱之，亦自寄其牢騷耳，非有取於《金瓶梅》也。然作者亦自有意，蓋為世戒，非為世勸也。如諸婦多矣，而獨以潘金蓮李瓶兒春梅命名者，亦楚《檮杌》之意也。蓋金蓮以姦死，瓶兒以孽死，春梅以淫死，較諸媍為更慘耳。借西門慶以描畫世之大凈，應伯爵以描畫世之小丑，諸淫媍以描畫世之丑婆凈婆，令人讀之汗下。蓋為世戒，非為世勸也。余嘗曰：讀《金瓶梅》而生憐憫心者，菩薩也；生畏懼心者，君子也；生歡喜心者，小人也；生效法心者，乃禽獸耳。余友人褚孝秀，偕一少年同赴歌舞之筵，衍至〈霸王夜宴〉，少年垂涎曰：「男児何可不如此！」孝秀曰：「也只為這烏江設此一着耳。」同座聞之，歎為有道之言。若有人識得此意，方許他讀《金瓶梅》也。不然，石公幾為導淫宣慾之尤矣！奉勸世人，勿為西門之後車可也。

萬曆丁巳季冬東吳弄珠客漫書於金閶道中


廿公跋

《金瓶梅》，傳為世廟時一鉅公寓言，蓋有所刺也。然曲盡人間醜態，其亦先師不删鄭衛之旨乎？中間䖏處埋伏因果，作者亦大慈悲矣。今後流行此書，功德無量矣。不知者竟目為淫書，不惟不知作者之旨，併亦寃却流行者之心矣！特為白之。

廿公書


新刻金瓶梅詞話

詞曰

閬苑瀛洲，金谷陵樓，筭不如茅舍清幽。野花綉地，莫也風流。也宜春，也宜夏，也宜秋。
酒熟堪【酉芻】，客至湏留，更無榮無辱無憂。退閒一步，着甚來由？但倦時眠，渴時飲，醉時謳。
短短横牆，矮矮疎窓，忔【忄查】兒小小池塘。高低疊峯，綠水邊傍。也有些風，有些月，有些凉。
日用家常，竹几藤床，靠眼前水色山光。客來無酒，清話何妨？但細烹茶，熱烘盞，淺澆湯。
水竹之居，吾愛吾盧，石磷磷床砌堦除。軒窓隨意，小巧䂓模。却也清幽，也瀟灑，也寬舒。
懶散無拘，此等何如：倚闌干臨水觀魚。風花雪月，贏得功夫，好炷心香，說些話，讀些書。
淨掃塵埃，惜耳蒼苔，任門前紅葉鋪堦。也堪圖畫，還也奇哉！有數株松，數竿竹，數枝梅。
花木栽培，取次教開，明朝事天自安排。知他富貴幾時來？且優遊，且隨分，且開懷。

四貪詞

酒
酒損精神破喪家，語言無狀鬧喧譁。疎親慢友多由你，背義忘恩盡是他。
切湏戒，飲流霞。若能依此實無差。失却萬事皆因此，今後逄賔只待茶。

色
休愛綠髩羙朱顏，少貪紅粉翠花鈿。損身害命多嬌態，傾國傾城色更鮮。
莫戀此，養丹田。人能寡慾壽長年。従今罷却閒風月，帋帳梅花獨自眠。

財
錢帛金珠籠內收，若非公道少貪求。親朋道義因財失，父子懷情為利休。
急縮手，且抽頭。免使身心晝夜愁。兒孫自有兒孫福，莫與兒孫作遠憂。

氣
莫使強梁逞技能，揮拳捰袖弄精神。一時怒發無明火，到後憂煎祸及身。
莫太過，免災迍。勸君凡事放寬情。合撒手時湏撒手，得饒人處且饒人。


目錄
金瓶梅詞話	1
欣欣子序	1
東吳弄珠客序	2
廿公跋	3

新刻金瓶梅詞話	4
四貪詞	5

新刻金瓶梅詞話卷之一	

新刻金瓶梅一囬　景陽岡武松打虎　潘金蓮嫌夫賣風月	10
新刻金瓶梅二囬　西門慶簾下遇金蓮　王婆子貪賄說風情	22
新刻金瓶梅三囬　王婆定十件挨光計　西門慶茶房戲金蓮	28
新刻金瓶梅四囬　淫婦背武大偷奸　鄆哥不憤鬧茶肆	36
新刻金瓶梅五囬　鄆哥幫捉罵王婆　淫婦藥酖武大郎	40
新刻金瓶梅六囬　西門慶買囑何九　王婆打酒遇大雨	46
新刻金瓶梅七囬　薛婆兒說娶孟玉樓　楊姑娘氣罵張四舅	50
新刻金瓶梅八囬　潘金蓮永夜盼西門慶　燒夫靈和尚聽淫聲	58
新刻金瓶梅九囬　西門慶計娶潘金蓮　武都頭誤打李外傳	65
新刻金瓶梅十囬　武二充配孟州道　妻妾宴賞芙蓉亭	72
新刻金瓶梅詞話卷之二	78
新刻金瓶梅十一囬　潘金蓮激打孫雪娥　西門慶梳籠李桂姐	78
新刻金瓶梅十二囬　潘金蓮私僕受辱　劉理星魘勝貪財	84
新刻金瓶梅十三囬　李瓶兒隔牆密約　迎春女窺隙偷光	95
新刻金瓶梅十四囬　花子虛因氣喪身　李瓶兒送奸赴會	103
新刻金瓶梅十五囬　佳人笑賞翫燈樓　狎客幫嫖麗春院	111
新刻金瓶梅十六囬　西門慶謀財娶婦　應伯爵慶喜追歡	117
新刻金瓶梅十七囬　宇給事劾倒楊提督　李瓶兒招贅蔣竹山	124
新刻金瓶梅十八囬　來保上東京幹事　陳經濟花園管工	130
新刻金瓶梅十九囬　草裏蛇邏打蔣竹山　李瓶兒情感西門慶	138
新刻金瓶梅二十囬　孟玉樓義勸吳月娘　西門慶大鬧麗春院	147
新刻金瓶梅詞話卷之三	158
新刻金瓶梅二十一囬　吳月娘掃雪烹茶　應伯爵替花勾使	158
新刻金瓶梅二十二囬　西門慶私淫來旺婦　春梅正色罵李銘	168
新刻金瓶梅二十三囬　玉簫觀風賽月房　金蓮竊聽藏春塢	173
新刻金瓶梅二十四囬　陳經濟元夜戲嬌姿　惠祥怒詈來旺婦	180
新刻金瓶梅二十五囬　雪娥透露蝶蜂情　來旺醉謗西門慶	186
新刻金瓶梅二十六囬　來旺兒遞解徐州　宋惠連含羞自縊	194
新刻金瓶梅二十七囬　李瓶兒私語翡翠軒　潘金蓮醉鬧葡萄架	204
新刻金瓶梅二十八囬　陳經濟因鞋戲金蓮　西門慶怒打鐵棍兒	212
新刻金瓶梅二十九囬　吳神仙貴賤相人　潘金蓮蘭湯午戰	218
新刻金瓶梅三十囬　來保押送生辰擔　西門慶生子喜加官	226
新刻金瓶梅詞話卷之四	234
新刻金瓶梅三十一囬　琴童藏壺覷玉簫　西門慶開宴吃喜酒	234
新刻金瓶梅三十二囬　李桂姐拜娘認女　應伯爵打渾趨時	243
新刻金瓶梅三十三囬　陳經濟失鑰罰唱　韓道國縱婦爭鋒	250
新刻金瓶梅三十四囬　書僮兒因寵攬事　平安兒含恨戳舌	257
新刻金瓶梅三十五囬　西門慶挾恨責平安　書僮兒妝旦勸狎客	268
新刻金瓶梅三十六囬　翟謙寄書尋女子　西門慶結交蔡狀元	282
新刻金瓶梅三十七囬　馮媽媽說嫁韓氏女　西門慶包占王六兒	286
新刻金瓶梅三十八囬　西門慶夾打二搗鬼　潘金蓮雪夜弄琵琶	294
新刻金瓶梅三十九囬　西門慶玉皇廟打醮　吳月娘聽尼僧說經	302
新刻金瓶梅四十囬　抱孩童瓶兒希寵　妝丫鬟金蓮市愛	313
新刻金瓶梅詞話卷之五	320
新刻金瓶梅四十一囬　西門慶與喬大戶結親　潘金蓮共李瓶兒鬭氣	320
新刻金瓶梅四十二囬　豪家攔門翫煙火　貴客高樓醉賞燈	326
新刻金瓶梅四十三囬　為失金西門慶罵金蓮　因結親月娘會喬太太	333
新刻金瓶梅四十四囬　吳月娘留宿李桂姐　西門慶醉拶夏花兒	342
新刻金瓶梅四十五囬　桂姐央留夏花兒　月娘含怒罵玳安	348
新刻金瓶梅四十六囬　元夜遊行遇雪雨　妻妾笑卜龜兒卦	354
新刻金瓶梅四十七囬　王六兒說事圖財　西門慶受贓枉法	365
新刻金瓶梅四十八囬　曾御史參劾提刑官　蔡太師奏行七件事	371
新刻金瓶梅四十九囬　西門慶迎請宋巡按　永福寺餞行遇胡僧	380
新刻金瓶梅五十囬　琴童潛聽燕鶯歡　玳安嬉游蝴蝶巷	390
新刻金瓶梅詞話卷之六	398
新刻金瓶梅五十一囬　月娘聽演金剛科　桂姐躲在西門宅	398
新刻金瓶梅五十二囬　應伯爵山洞戲春嬌　潘金蓮花園看蘑菇	411
新刻金瓶梅五十三囬　吳月娘承歡求子息　李瓶兒酬願保兒童	423
新刻金瓶梅五十四囬　應伯爵郊園會諸友　任醫官豪家看病症	434
新刻金瓶梅五十五囬　西門慶東京慶壽旦　苗員外揚州送歌童	443
新刻金瓶梅五十六囬　西門慶周濟常時節　應伯爵舉薦水秀才	452
新刻金瓶梅五十七囬　道長老募修永福寺　薛姑子勸捨陀羅經	459
新刻金瓶梅五十八囬　懷妒忌金蓮打秋菊　乞臘肉磨鏡叟訴冤	467
新刻金瓶梅五十九囬　西門慶摔死雪獅子　李瓶兒痛哭官哥兒	480
新刻金瓶梅六十囬　李瓶兒因暗氣惹病　西門慶立緞鋪開張	493
新刻金瓶梅詞話卷之七	499
新刻金瓶梅六十一囬　韓道國筵請西門慶　李瓶兒苦痛宴重陽	499
新刻金瓶梅六十二囬　潘道士解禳祭燈壇　西門慶大哭李瓶兒	515
新刻金瓶梅六十三囬　親朋祭奠開筵宴　西門慶觀戲感李瓶	530
新刻金瓶梅六十四囬　玉簫跪央潘金蓮　合衛官祭富室娘	538
新刻金瓶梅六十五囬　吳道官迎殯頒眞容　宋御史結豪請六黃	544
新刻金瓶梅六十六囬　翟管家寄書致賻　黃眞人煉度薦亡	554
新刻金瓶梅六十七囬　西門慶書房賞雪　李瓶兒夢訴幽情	561
新刻金瓶梅六十八囬　鄭月兒賣俏透密意　玳安慇勤尋文嫂	575
新刻金瓶梅六十九囬　文嫂通情林太太　王三官中詐求奸	587
新刻金瓶梅七十囬　西門慶工完陞級　羣僚庭參朱太尉	599
新刻金瓶梅詞話卷之八	609
新刻金瓶梅七十一囬　李瓶兒何千戶家托夢　提刑官引奏朝儀	609
新刻金瓶梅七十二囬　王三官拜西門為義父　應伯爵替李銘釋冤	619
新刻金瓶梅七十三囬　潘金蓮不憤憶吹簫　郁大姐夜唱鬧五更	634
新刻金瓶梅七十四囬　宋御史索求八仙鼎　吳月娘聽宣黃氏卷	647
新刻金瓶梅七十五囬　春梅毀罵申二姐　玉簫愬言潘金蓮	659
新刻金瓶梅七十六囬　孟玉樓解慍吳月娘　西門慶斥逐溫葵軒	677
新刻金瓶梅七十七囬　西門慶踏雪訪愛月　賁四嫂倚牖盼佳期	693
新刻金瓶梅七十八囬　西門慶兩戰林太太　吳月娘翫燈請藍氏	706
新刻金瓶梅七十九囬　西門慶貪慾得病　吳月娘墓生產子	724
新刻金瓶梅八十囬　陳經濟竊玉偷香　李嬌兒盜財歸院	740
新刻金瓶梅詞話卷之九	748
新刻金瓶梅八十一囬　韓道國拐財倚勢　湯來保欺主背恩	748
新刻金瓶梅八十二囬　潘金蓮月夜偷期　陳經濟畫樓雙羙	753
新刻金瓶梅八十三囬　秋菊含恨洩幽情　春梅寄柬諧佳會	760
新刻金瓶梅八十四囬　吳月娘大鬧碧霞宮　宋公明義釋清風寨	766
新刻金瓶梅八十五囬　月娘識破金蓮姦情　薛嫂月夜賣春梅	772
新刻金瓶梅八十六囬　雪娥唆打陳經濟　王婆售利嫁金蓮	778
新刻金瓶梅八十七囬　王婆子貪財受報　武都頭殺嫂祭兄	787
新刻金瓶梅八十八囬　潘金蓮托夢守禦府　吳月娘佈施募緣僧	793
新刻金瓶梅八十九囬　清明節寡婦上新墳　吳月娘誤入永福寺	800
新刻金瓶梅九十囬　來旺盜拐孫雪娥　雪娥官賣守備府	808
新刻金瓶梅詞話卷之十	816
新刻金瓶梅九十一囬　孟玉樓愛嫁李衙內　李衙內怒打玉簪兒	816
新刻金瓶梅九十二囬　陳經濟被陷嚴州府　吳月娘大鬧授官廳	824
新刻金瓶梅九十三囬　王杏庵仗義賙貧　任道士因財惹禍	833
新刻金瓶梅九十四囬　劉二醉毆陳經濟　洒家店雪娥為娼	841
新刻金瓶梅九十五囬　平安偷盜假當物　薛嫂喬計說人情	849
新刻金瓶梅九十六囬　春梅遊玩舊家池館　守備使張勝尋經濟	857
新刻金瓶梅九十七囬　經濟守禦府用事　薛嫂賣花說姻親	865
新刻金瓶梅九十八囬　陳經濟臨清開大店　韓愛姐翠館遇情郎	872
新刻金瓶梅九十九囬　劉二醉罵王六兒　張勝忿殺陳經濟	879
新刻金瓶梅一百囬　韓愛姐湖州尋父　普靜師薦拔羣冤	887


新刻金瓶梅詞話卷之一